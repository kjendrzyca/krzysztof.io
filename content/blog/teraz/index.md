---
title: 'Czym się teraz zajmuję'
createdAt: '2024-11-24'
updatedAt: '2024-11-24'
published: true
---

Na tej stronie zamieszczam informacje o tym, czym zajmuję się teraz i czym będę zajmował się w najbliższym czasie.

Inspiracja: https://nownownow.com/about

## Skupiam się na sobie

Ostatnie miesiące to intensywna praca nad programem SPWZ. Nie robiłem praktycznie nic innego, a wiele rzeczy chciałem.

Nazbierało mi się sporo prywatnych spraw, które będę teraz układał.

Chcę podsumować moje dotychczasowe zmagania z tworzeniem produktów online.

Mam też trochę materiałów na ten temat, które chcę przerobić.

Panuję też przerobić kilka książek, które czekają od dawna w kolejce. Ktoś jeszcze pamięta, jak obiecałem notatki z "Ego is the Enemy"? ;)

Gdy wpadnie mi coś ciekawego w ręce, to się tym podzielę.

## SPWZ

Druga edycja programu [skutecznapracawzespole.pl](https://skutecznapracawzespole.pl) cały czas trwa.

Zdzwaniamy się na live'ach, przegadujemy problemy i dobrze się bawimy. Zostało nam jeszcze 5 takich spotkań.

Pracuję właśnie bonusowym materiałem o różnych rodzajach klientów i jak ich obsługiwać.

Z tej okazji program będzie dostępny do kupienia w Black Friday, ale bardzo krótko i wyłącznie dla osób, które są zapisane na listę mailową lub zapytają o linka.

## Następne projekty

Mam w planach kilka projektów, nad którymi chciałem pracować już od pewnego czasu.

Część z nich dotyczy programowania, a część nie.

Na razie nie podaję szczegółów, ponieważ priorytety mogą się zmieniać.

O rozpoczęciu prac nad każdym z projektów będę informował na bieżąco, a towarzyszyć temu będą treści związane z danym tematem.

To też oznacza, że social media będą odzwierciedleniem tego, co aktualnie robię.

## Notatki

Wszystko to będzie wiązać się z zapisywaniem dużej liczby notatek.

Będę pokazywał to, co sobie zapisuję i jak to zapisuję.

Chcę głębiej wejść w ten temat, bo duża ilość snu i zapisywanie notatek, to dla mnie dwa najważniejsze narzędzia produktywności.

Ze snem cały czas się zmagam, więc dużo na ten temat nie powiem.

Za to temat notatek mam rozpracowany od lat i chcę pokazać, co u mnie działa i jak może działać u Ciebie.

Możesz spodziewać się większej ilości treści z tej kategorii.
