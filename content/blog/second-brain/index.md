---
title: 'Jak zbudowałem swój Second Brain'
createdAt: '2020-12-10'
updatedAt: '2021-02-01'
published: true
---

W 2020, kiedy zacząłem pisać bloga [skutecznyprogramista.pl](https://skutecznyprogramista.pl), mój system robienia notatek, który ewoluował razem ze mną od 2013 roku, przestał robić robotę.

Wcześniej, gdy na podstawie notatek tworzyłem szkolenia, czy prezentacje, wszystko było ok. To dlatego, że prezentacje i szkolenia tworzyłem **od czasu do czasu**. Prowadzenie bloga, w moim przypadku, wymaga znacznie większego i częstszego outputu.

Poza samymi wpisami muszę pisać newsletter, content na social media, scenariusze na YT, czasem przygotowywać się do gościnnych podcastów i webinarow, a przy okazji utrzymać to, czym zajmowałem się dotychczas - pracą, domem i nauką nowych rzeczy.

Stało się dla mnie jasne, że mój system musi przejść kolejną (r)ewolucję. Miałem szczęście, bo 2020 to rok, w którym popularna stała się aplikacja do zarządzania wiedzą [Notion](https://www.notion.so/), a wraz z nią system PARA, który jest częścią metodyki "Second Brain".

Autorem Second Brain jest Tiago Forte. Jego background w UX Designie i produktywności pomógł mu stworzyć system do zarządzania wiedzą, który mocno opiera się na tym, jak działa umysł człowieka, a przez to jest niesamowicie efektywny.

Żeby poznać Second Brain, można wziąć udział w [kursie online](https://buildingasecondbrain.com).

To podejście ma dla mnie dwa minusy:

1. Last time I checked kurs kosztował ~4k zł. Inwestuję w siebie duże pieniądze, ale ta cena jest dla mnie obecnie zbyt wysoka.
2. Opiera się mocno na webinarach na żywo, które w naszej strefie czasowej odbywają się czasem o 3 w nocy.

Na szczęście Tiago ma również bloga, który jest pierwszym miejscem, w którym (zgodnie ze swoją własną metodyką) publikował wszystkie informacje o tym, jak zbudować swój drugi mózg. Dostęp do większości postów jest płatny, ale jest to cena śmiesznie niska w porównaniu z kursem - $10 na miesiąc.

Minusem jest to, że nikt nie prowadzi Cię za rękę, a temat jest tak obszerny, że nie wiadomo w sumie gdzie zacząć. Trzeba zainwestować sporo czasu, żeby to wszystko ogarnąć.

Ja już tę robotę wykonałem i posegregowałem materiały w takiej kolejności, żeby każdy, kto to czyta, mógł przejść tę samą drogę samemu i trochę mniej na czuja.

Dla mnie Second Brain był dopiero początkiem, ale zmienił zupełnie moje podejście do produkowania treści online.

Mam stosy notatek, którymi stopniowo będę się tutaj dzielił, uzupełniając je już o moje przemyślenia.

Notatki z podcastu "The Building a Second Brain Podcast", który wg mnie jest najlepszym wstępem do tego systemu, wrzucam zaraz pod linkami.

Linki w kolejności (uwaga, jest tego bardzo dużo):

- https://fortelabs.co/blog/basboverview/ - overview, który wyjaśnia o co w ogóle chodzi.
- https://fortelabs.co/blog/basbpodcast/ - podcast, który całościowo opisuje mindset shift wymagany do zaimplementowania tego systemu.
- https://www.youtube.com/watch?v=SjZSy8s2VEE - doskonałe uzupełnienie do podcastu, tym razem w formie ze slajdami, które dobrze obrazują problem.
- https://maggieappleton.com/basb - genialna infografika Maggie Appleton, która przeszła kurs i pokazuje jak stosować ten system w kreatywny sposób.
- https://fortelabs.co/blog/series/para/ - system przechowywania notatek PARA - podstawa Second Brain. Pokazuje, gdzie wrzucać jakie rzeczy. Od tego każdy zaczyna.
- Summarization - zestaw wpisów, który pokazuje jak parsować wiedzę ze wszystkich treści, które konsumujemy - książek, artykułów, podcastów - które potem będą wpadać do systemu PARA. Jeden z linków o smart notkach zahacza o system [Zettlekasten](https://zettelkasten.de/posts/overview/).
    - https://fortelabs.co/blog/series/ps/
    - https://fortelabs.co/blog/how-to-take-smart-notes/
    - https://fortelabs.co/blog/the-ultimate-guide-to-summarizing-books/
- https://fortelabs.co/blog/series/just-in-time-project-management/ - po tym jak treści wpadły do systemu, muszą zostać zamienione w output. To jest jedyny prawdziwy cel przechowywania notatek. Jeśli nic nie tworzysz, to nie musisz przechowywać notatek. Proste.

Mnie przejście, zrozumienie, zaimplementowanie i dostosowanie pod siebie większości tej wiedzy zajeło kilka miesięcy, które poświęcałem praktycznie tylko temu. Efekty są widoczne u mnie gołym okiem.

**Wpis, który teraz czytasz, powstał w jedno pomodoro, czyli 25 minut**, o godzinie 21:30, kiedy marzę tylko o tym, żeby pójść spać. Moja energia nie jest najwyższych lotów, a dalej jestem w stanie wypluć z siebie coś sensownego.

[W tym miejscu](/basb-podcast) znajdziesz notaki z wyżej wymienionego podcastu, które nakreślają mindset, który to wszystko umożliwia.
